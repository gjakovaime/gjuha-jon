+++
showonlyimage = true
draft = false
image = "//c1.staticflickr.com/8/7036/6846006839_c995ac0c69_b.jpg"
imageAuthor="Edita Dibrani"
date = "2018-06-09"
title = "Për Mëmëdhenë"
shkrimtar=["Mihal Grameno"]
weight = 0
+++

<i>(Kënga e kryengritësve shqiptarë)</i><br/>

Për mëmëdhenë, për mëmëdhenë<br/>
Vraponi burra, se s'ka me prit!<br/>
Të vdesim sot ne me besa besë<br/>
Pranë flamurit të kuq q'ungrit!

Pranë flamurit, pranë flamurit!<br/>
Me shpatë çveshur shqiëtarisht,<br/>
Për dhen' e Babës edhe të Burrit<br/>
Kemi me vdekur sot burrërisht.

Tym edhe flakë, ujë të valë<br/>
Baba Tomorri nxjerr e buçet,<br/>
Të gjithë trimat atje me dalë,<br/>
Se dita erdhi koha më s'pret!

E Drini plaku me oshëtima<br/>
Mbi Shqipërinë valët po derdh;<br/>
Tosk' edhe Gegë, si vetëtima<br/>
Armikut bini se dita erdh;

Ejani burra malit përpjetë<br/>
Dyke betuar vdekj' a liri;<br/>
Se s'ka m'e ëmblë në këtë jetë,<br/>
Kur vdes Shqiptari për Shqipëri!

Shpatat gatitni e të përzejmë<br/>
Armikn' e egër nga mëmëdheu,<br/>
Se afroj dita, që t'i dëftejmë,<br/>
Që kemi lerë nga Skënderbeu!

Vdekje, vëllezër, ne të kërkojmë<br/>
Se sa në jetë në robëri<br/>
Më mir një ditë neve të rojmë,<br/>
Po zgjedhjen shkundu e në liri.

Poshtë rob'rija! Posht' errësira<br/>
Që po përdorin armikët sot!<br/>
Njëri me kisha tjatri xhamira;<br/>
Jemi vëllezër, s'na ndajnë dot!