+++
showonlyimage = true
draft = false
image = "https://c1.staticflickr.com/8/7029/6788594693_19baa2c172_b.jpg"
imageAuthor="Edita Dibrani"
date = "2018-06-09"
title = "Lutje"
shkrimtar=["Mihal Grameno"]
weight = 0
+++


Qyqe qyqe, bukuroshe,<br/>
Që shëtit qoshe mi qoshe<br/>
Kur të vesh edhe sivjet,<br/>
Çoh të fala me shëndet.

Qoj të fala Shqipërisë<br/>
Nga një bir i aratisë.<br/>
Edhe thuaj, që në rronjë,<br/>
Për ty vetëm dëshëronj.

Dëshëronj ditë e natë,<br/>
Se atë kam mëm' e atë;<br/>
Tek ajo qan zemra ime<br/>
 Se më riti me thërime.

 Atje njojta dashurinë<br/>
 Edhe shkojtja foshnjërinë,<br/>
 Atje kam gjyshritë t'im,<br/>
 Që derdh lotë pa pushim.

 Kur të vesh, ti qyqe thuaj,<br/>
 Që këtu jam një i huaj,<br/>
 Zemra m'është përvëluar<br/>
 Për vëndin e shënjtëruar.

 Po shprenj fort të Perëndija<br/>
 Të mbush dëshirat e mija,<br/>
 Të bënj e fluturonj<br/>
 E mi breg un të qëndronj.

 Edhe atje duke lëftuar<br/>
 Të mbyll syt i gëzuar,<br/>
 Që vdiqa për Shqipërinë<br/>
 Duke dhën' asaj lirinë.