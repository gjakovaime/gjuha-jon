Qyqe qyqe, bukuroshe,
Që shëtit qoshe mi qoshe
Kur të vesh edhe sivjet,
Çoh të fala me shëndet.

+++
showonlyimage = true
draft = false
image = "https://c1.staticflickr.com/8/7029/6788594693_19baa2c172_b.jpg"
imageAuthor="Edita Dibrani"
date = "2018-06-09"
title = "Lutje"
shkrimtar=["Mihal Grameno"]
weight = 0
+++


Qoj të fala Shqipërisë
Nga një bir i aratisë.
Edhe thuaj, që në rronjë,
Për ty vetëm dëshëronj.

Dëshëronj ditë e natë,
Se atë kam mëm' e atë;
Tek ajo qan zemra ime
 Se më riti me thërime.

 Atje njojta dashurinë
 Edhe shkojtja foshnjërinë,
 Atje kam gjyshritë t'im,
 Që derdh lotë pa pushim.

 Kur të vesh, ti qyqe thuaj,
 Që këtu jam një i huaj,
 Zemra m'është përvëluar
 Për vëndin e shënjtëruar.

 Po shprenj fort të Perëndija
 Të mbush dëshirat e mija,
 Të bënj e fluturonj
 E mi breg un të qëndronj.

 Edhe atje duke lëftuar
 Të mbyll syt i gëzuar,
 Që vdiqa për Shqipërinë
 Duke dhën' asaj lirinë.