+++
showonlyimage = true
draft = false
image = "https://c1.staticflickr.com/9/8296/7849877464_048db1b6a0_b.jpg"
imageAuthor="Edita Dibrani"
date = "2018-06-09"
title = "Fati"
shkrimtar=["Mihal Grameno"]
weight = 0
+++

Prej mëmës më ke mërguar,<br/>
Fat' i zi edhe mallkuar,<br/>
Në vënt t'huaj që të rronj,<br/>
Mëmëdhen' ta dëshëronj.

Nga të dashurit më ndave,<br/>
Shpirtin zemrënë m'i dave,<br/>
Se të vogël më ke ngritur<br/>
Prej vëndit që kisha lindur.

Nga do kthehem e vërtitem<br/>
Me të huaj vetëm piqem<br/>
Njeri s'vjen të më pushtonjë,<br/>
E zëmrën të m'a gëzojnë.

Kur kujtonj o Mëmëdhenë,<br/>
Lotet çurkë mua më venë.<br/>
Duar ngre, mi qell vështronj,<br/>
Edhe fatin e mallkonj.

Miq të dashur më dëgjoni<br/>
Mëmëdhenë mos e mërgoni,<br/>
Që të rroni të gëzuar!<br/>
E kurr të deshëruar!

Ajy që mërgimin mori<br/>
E mallëkon atë q'e nxori,<br/>
Sa ronjë u xvaroftë<br/>
Në skëter' u përvloftë!