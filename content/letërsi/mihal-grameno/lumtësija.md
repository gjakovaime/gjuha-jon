+++
showonlyimage = true
draft = false
image = "https://c1.staticflickr.com/6/5618/30959440756_cf99bdc38b_b.jpg"
imageAuthor="Edita Dibrani"
date = "2018-06-09"
title = "Lumtësija"
shkrimtar=["Mihal Grameno"]
weight = 0
+++

Lumtësinë, lumtësinë<br/>
Të kësaj bote pa funt<br/>
Veç të marrët q'e arrinë<br/>
Ata vetëm, ata munt.

Çdo njeri gjer mos marrohet<br/>
Ç'nuku bën e kapërxen?<br/>
Po më kot lodhet mundohet<br/>
Se atë kurrë s'e gjen.

Qoftë mbret, qoftë i fundit,<br/>
Gjyrmojnë nga një qëllim,<br/>
Po ësht' ëndër si i gjumit<br/>
Fluturon e s'ka qëndrim.

Ajy është i gënjyer<br/>
Që pandeh se e afron,<br/>
Edhe pret ditën e vyer, <br/>
S'di q'e pritmja e mërgon.

Po në gjenden e të thonë<br/>
Që të lumtur ata janë,<br/>
Këta shpejt lidhni, për Zonë,<br/>
Se të maët për shoq kanë.